### Huawei
eRouška běží na pozadí vašeho telefonu, i když je aplikace zavřená nebo je váš telefon zamčený. Některé telefony Huawei ale omezují provoz aplikací takto běžících na pozadí, kvůli úspoře baterie.

Provedením kroků níže umožníte eRoušce běžet na pozadí vašeho telefonu déle, a tak zvýšíte její účinnost.

Ne všechny kroky je možné provést na každém telefonu Huawei. Pokud některý z kroků na vašem telefonu provést možné není, nelamte si s tím hlavu. Stačí, pokud eRoušku jednou za pár hodin otevřete.

#### Výjimka z optimalizace baterie pro eRoušku

1. 	Stiskněte ikonu **Nastavení** na hlavní obrazovce vašeho telefonu.
2. 	Vyberte položku **Aplikace**.
3. 	Vyberte opět položku **Aplikace** v seznamu v horní části obrazovky. Pokud seznam nevidíte, pokračujte bodem 12. níže.
4. 	Stiskněte tři tečky v pravém horním rohu obrazovky.
5. 	Vyberte položku **Speciální přístup**.
6. 	Vyberte položku **Optimalizace baterie**.
7. 	Stiskněte text **Není povoleno** v levém horním rohu obrazovky.
8. 	Vyberte položku **Všechny aplikace**.
9. 	V seznamu aplikací seřazených podle abecedy vyberte položku **eRouška**.
10.  Zkontrolujte, zda je vybrána možnost **Zakázat**. Pokud ne, vyberte ji a stiskněte **OK**.
11.  Tento postup jste úspěšně dokončili. Vyzkoušejte, jestli můžete fungování eRoušky napomoci provedením některého z dalších popsaných postupů, např. **Ruční zajištění běhu eRoušky na pozadí**.
12.  Stiskněte ikonu **Nastavení** ve spodní části obrazovky. Pokud ikonu nevidíte, pokračujte bodem 20. níže.
13.  Vyberte položku **Speciální přístup**.
14.  Vyberte položku **Ignorovat optimalizaci baterie**.
15.  Stiskněte text **Povoleno** v levém horním rohu obrazovky.
16.  Vyberte položku **Všechny aplikace**.
17.  V seznamu aplikací seřazených podle abecedy vyberte položku **eRouška**.
18.  Zkontrolujte, zda je vybrána možnost **Povolit**. Pokud ne, vyberte ji.
19.  Postup jste úspěšně dokončili. Vyzkoušejte, jestli můžete fungování eRoušky napomoci provedením některého z dalších popsaných postupů např. **Ruční zajištění běhu eRoušky na pozadí**.
20.  Stiskněte ikonu **Pokročilé** ve spodní části obrazovky.
21.  Vyberte položku **Ignorovat optimalizace**.
22.  Stiskněte text “Povoleno” v levém horním rohu obrazovky.
23.  Vyberte položku **Všechny aplikace**.
24.  V seznamu aplikací seřazených podle abecedy vyberte položku **eRouška**.
25.  Zkontrolujte, zda je vybrána možnost **Povolit**. Pokud ne, vyberte ji.
26.  Postup jste úspěšně dokončili. Vyzkoušejte, jestli můžete fungování eRoušky napomoci provedením některého z dalších popsaných postupů.

#### Ruční zajištění běhu eRoušky na pozadí

1. 	Stiskněte ikonu **Nastavení** na hlavní obrazovce vašeho telefonu.
2. 	Vyberte položku **Baterie**.
3. 	Vyberte položku **Spouštění aplikací**. Pokud položku nevidíte, pokračujte bodem 9. níže.
4. 	V seznamu aplikací seřazených podle abecedy najděte položku **eRouška**.
5. 	Klikněte na přepínač v pravé části obrazovky u této položky
6. 	Zkontrolujte, že všechny tři položky (**Automatické spuštění**, **Sekundární spuštění** a **Spustit na pozadí** jsou zapnuty.
7. 	Stiskněte **OK**.
8.  Postup jste úspěšně dokončili. Vyzkoušejte, jestli můžete fungování eRoušky napomoci provedením některého z dalších popsaných postupů, např. **Zajištění spuštění eRoušky po vypnutí obrazovky**.
9.   Vyberte položku **Zavřít aplikace po uzamčení obrazovky**.
10.  V seznamu aplikací seřazených podle abecedy najděte položku **eRouška**.
11.  Zkontrolujte, že přepínač v pravé části obrazovky je u této aplikace vypnutý.
12.  Postup jste úspěšně dokončili. Vyzkoušejte, jestli můžete fungování eRoušky napomoci provedením některého z dalších popsaných postupů.

#### Zajištění spuštění eRoušky po vypnutí obrazovky

1. 	Stiskněte ikonu **Nastavení** na hlavní obrazovce vašeho telefonu.
2. 	Vyberte položku **Aplikace**.
3. 	Vyberte opět položku **Aplikace** v seznamu v horní části obrazovky. Pokud seznam nevidíte, pokračujte bodem 4. níže.
4. 	V seznamu aplikací seřazených podle abecedy vyberte položku **eRouška**.
5. 	Vyberte položku **Baterie**.
6. 	Zkontrolujte, že přepínač v pravé části obrazovku je u položky **Po uzamčení polohy zavřít** vypnutý.
7. 	Postup jste úspěšně dokončili. Vyzkoušejte, jestli můžete fungování eRoušky napomoci provedením některého z dalších popsaných postupů.

#### Chráněný status pro eRoušku

1. 	Stiskněte ikonu **Nastavení** na hlavní obrazovce vašeho telefonu.
2. 	Vyberte položku **Pokročilá nastavení** / **Rozšířené nastavení**.
3. 	Vyberte položku **Správa baterie**.
4. 	Vyberte položku **Chráněné aplikace**.
5. 	V seznamu aplikací seřazených podle abecedy najděte položku **eRouška**.
6. 	Nastavte pro aplikaci eRouška hodnotu **Chráněno**.
7. 	Postup jste úspěšně dokončili. Vyzkoušejte, jestli můžete fungování eRoušky napomoci provedením některého z dalších popsaných postupů.

#### Ověření způsobu napájení

1. 	Stiskněte ikonu **Nastavení** na hlavní obrazovce vašeho telefonu.
2. 	Vyberte položku **Pokročilá nastavení** / **Rozšířené nastavení**.
3. 	Vyberte položku **Správa baterie**.
4. 	Vyberte položku **Správa napájení**.
5. 	Nastavte hodnotu **Normální** nebo hodnotu **Výkon**.
6. 	Postup jste úspěšně dokončili. Vyzkoušejte, jestli můžete fungování eRoušky napomoci provedením některého z dalších popsaných postupů.

#### Deaktivace aplikace PowerGenie

Na některých telefonech je nainstalována aplikace PowerGenie, která neumožňuje jiným aplikacím práci na pozadí. Na některých telefonech je možné dočasně (do příštího vypnutí telefonu) deaktivovat PowerGenie pomocí následujících kroků:

1. 	Stiskněte ikonu **Nastavení** na hlavní obrazovce vašeho telefonu.
2. 	Vyberte položku **Aplikace**.
3. 	Vyberte opět položku **Aplikace** v seznamu v horní části obrazovky. Pokud seznam nevidíte, pokračujte bodem 4. níže.
4. 	V seznamu aplikací seřazených podle abecedy vyberte položku **PowerGenie**.
5. 	Vyberte položku **Deaktivovat**.
6. 	Vyberte položku **Vynutit ukončení**.
7. 	Postup jste úspěšně dokončili.

Zdroj: [dontkillmyapp.com](https://dontkillmyapp.com/?utm_source=erouska&utm_medium=odkaz&utm_campaign=koronavirus)
