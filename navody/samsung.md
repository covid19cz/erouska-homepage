### Samsung

eRouška běží na pozadí vašeho telefonu, i když je aplikace zavřená nebo je váš telefon zamčený. Je ale možné, že některé telefony Samsung mohou omezit provoz aplikací takto běžících na pozadí, kvůli úspoře baterie.
Na telefonech Samsung je to spíše výjimečné. Proto doporučujeme při prvním spuštění nastavení telefonu neměnit a až v případě potíží se k tomuto návodu vrátit. Najdete ho v sekci Moje data dole nebo v nápovědě dole.

Provedením kroků níže umožníte eRoušce běžet na pozadí vašeho telefonu i v těchto případech.

Pokud se vám kroky níže provést nepodaří, nelamte si s tím hlavu. Vždy stačí, pokud eRoušku jednou za pár hodin otevřete.

#### Nastavení baterie pro běh eRoušky

1. Stiskněte ikonu **Nastavení** na hlavní obrazovce vašeho telefonu.
2. Vyberte položku **Péče o zařízení** / **Údržba zařízení**.
3. Vyberte položku **Baterie**.
4. Stiskněte tři tečky v pravém horním rohu obrazovky.
5. Vyberte položku **Nastavení** / **Rozšířené nastavení**.
6. Přepněte přepínače u těchto položek do polohy Vypnuto (je možné, že ne všechny položky se na vašem telefonu zobrazí):
- **Adaptivní baterie**
- **Přepnutí nepoužívaných aplikací do režimu spánku**
- **Automatické vypnutí nepoužívané aplikace**
- **Optimalizace nastavení**
- **Monitor režimu aplikací**
7. Postup jste úspěšně dokončili.

Pokud chcete [verzi návodu i s obrázky](https://www.erouska.cz/navody/Samsung/1_nastaveni_baterie_pro_beh_eRousky.pdf) je nutné mít telefon připojen k internetu. 

#### Omezení optimalizace využití baterie pro eRoušku

1. Stiskněte ikonu **Nastavení** na hlavní obrazovce vašeho telefonu.
2. Vyberte položku **Aplikace**.
3. Stiskněte tři tečky v pravém horním rohu obrazovky.
4. Vyberte položku **Speciální přístup**.
5. Vyberte položku **Optimal. využití baterie**.
6. Stiskněte text **Aplikace nejsou optimal.** v horní části obrazovky.
7. Vyberte položku **Všechny aplikace**.
8. V seznamu aplikací, který je seřazen dle abecedy vyhledejte aplikaci eRouška.
9. Přepněte přepínač u aplikace eRouška v pravé části obrazovky do polohy Vypnuto.
10. Přepněte přepínač u položky **Monitor režimu aplikací** do polohy Vypnuto.
11. Postup jste úspěšně dokončili.
 
Pokud chcete [verzi návodu i s obrázky](https://www.erouska.cz/navody/Samsung/2_omezeni_optimalizace_vyuziti_baterie_pro_eRousku.pdf) je nutné mít telefon připojen k internetu.

#### Přidání eRoušky do seznamu App power monitor

1. Stiskněte ikonu **Nastavení** na hlavní obrazovce vašeho telefonu.
2. Vyberte položku **Péče o zařízení** / **Údržba zařízení**.
3. Vyberte položku **Baterie**.
4. Vyberte položku **Nemonitorované aplikace** ve spodní části menu.
5. Stiskněte tři tečky v pravém horním rohu obrazovky.
6. Vyberte položku **Přidat aplikaci**.
7. Vyberte aplikaci eRouška.
8. Postup jste úspěšně dokončili.

Pokud chcete [verzi návodu i s obrázky](https://www.erouska.cz/navody/Samsung/3_pridani_eRousky_do_seznamu_App_power_monitor.pdf) je nutné mít telefon připojen k internetu.

Zdroj: [dontkillmyapp.com](https://dontkillmyapp.com/?utm_source=erouska&utm_medium=odkaz&utm_campaign=koronavirus)
