### Xiaomi

eRouška běží na pozadí vašeho telefonu, i když je aplikace zavřená nebo je váš telefon zamčený. Některé telefony Xiaomi ale omezují provoz aplikací takto běžících na pozadí, kvůli úspoře baterie.

Provedením některého z kroků níže umožníte eRoušce běžet na pozadí vašeho telefonu déle, a tak zvýšíte její účinnost.

Ne všechny kroky je možné provést na každém telefonu Xiaomi. Pokud některý z kroků na vašem telefonu provést možné není, nelamte si s tím hlavu. Stačí, pokud eRoušku jednou za pár hodin otevřete.


#### Návod pro modely Redmi Note 5 a vyšší

Pokud je váš telefon model Xiaomi Redmi Note 5 a vyšší, provedení tohoto postupu je pro zajištění běhu eRoušky dostačující. Pokud máte jiný telefon, prosím, využijte další postupy popsané níže.

1. Ťukněte na ikonu čtverečku na liště u spodního kraje hlavní obrazovky. Otevře se vám seznam naposledy otevřených aplikací.
2. Déle podržte prst na okně aplikace **eRouška**, dokud se po levé straně okna nezobrazí menu tří tlačítek.
3. Ťukněte na tlačítko zámku. Tím se pro aplikaci **eRouška** vypne režim úspory baterie.
4. Znovu déle podržte prst na okně aplikace **eRouška**, dokud se po levé straně okna nezobrazí menu tří tlačítek.
5. Ťukněte na tlačítko s šestiúhelníkem. Otevře se vám nastavení aplikace.
6. Zkontrolujte, že přepínač u položky **Auto. spuštění** je zapnutý. Pokud není, zapněte jej.
7. Ťukněte na položku **Ostatní povolení**.
8. Zkontrolujte, že položka **Spuštění na pozadí** je povolená. Pokud není, povolte ji.
9. Ťukněte na tlačítko **Zpět**.
10. Ťukněte na položku **Spořič baterie**.
11. Vyberte možnost **Žádná omezení**.
12. Postup jste úspěšně dokončili!

Pokud chcete [verzi návodu i s obrázky](https://www.erouska.cz/navody/Xiaomi/1_komplexni_navod_pro_Redmi_Note_5_a_vyssi.pdf) je nutné mít telefon připojen k internetu.

#### Vypnutí spořiče baterie

1. Otevřete **Nastavení** vašeho telefonu.
2. Vyberte položku **Baterie** nebo **Baterie a výkon**.
3. Najděte položku **Spořič baterie**.
4. Zkontrolujte, že je přepínač u nápisu **Spořič baterie** vypnutý.
5. Pokud ano, není třeba dalších kroků.
6. Pokud ne, vypněte Spořič baterie přepnutím přepínače u položky **Spořič baterie** do polohy Vypnuto.
7. Postup jste úspěšně dokončili. Vyzkoušejte, jestli můžete fungování eRoušky napomoci provedením některého z dalších popsaných postupů.

Pokud chcete [verzi návodu i s obrázky](https://www.erouska.cz/navody/Xiaomi/2_vypnuti_sporice_baterie.pdf) je nutné mít telefon připojen k internetu.

#### Nastavení běhu na pozadí pro eRoušku
1. Otevřete **Nastavení** vašeho telefonu.
2. Vyberte položku **Baterie a výkon**.
3. Vyberte položku **Aplikace a úspora baterie**.
4. Vyberte položku **eRouška**.
5. Vyberte možnost **Žádné omezení**. Pokud místo možnosti **Žádné omezení vidíte položku **Auto. spuštění**, přepněte přepínač u této položky do polohy **Zapnuto**.
6. Postup jste úspěšně dokončili. Vyzkoušejte, jestli můžete fungování eRoušky napomoci provedením některého z dalších popsaných postupů.

Pokud chcete [verzi návodu i s obrázky](https://www.erouska.cz/navody/Xiaomi/3_nastaveni_behu_na_pozadi_pro_eRousku.pdf) je nutné mít telefon připojen k internetu.

#### Omezení adaptivní baterie
1. Otevřete **Nastavení** vašeho telefonu.
2. Vyberte položku **Baterie**.
3. Vyberte položku **Adaptivní baterie**.
4. Pomocí přepínače na pravé straně obrazovky vypněte možnost **Použít adaptivní baterii.**
5. Postup jste úspěšně dokončili. Vyzkoušejte, jestli můžete fungování eRoušky napomoci provedením některého z dalších popsaných postupů.

Pokud chcete [verzi návodu i s obrázky](https://www.erouska.cz/navody/Xiaomi/4_omezeni_adaptivni_baterie.pdf) je nutné mít telefon připojen k internetu.

#### Výjimka z optimalizace baterie pro eRoušku
1. Otevřete **Nastavení** vašeho telefonu.
2. Vyberte položku **Aplikace** nebo **Aplikace a oznámení**.
3. Vyberte položku **Rozšířené** ve spodní části obrazovky.
4. Vyberte položku **Přístup ke spec. aplikacím** ve spodní části obrazovky.
5. Vyberte položku **Optimalizace výdrže bat.**
6. Klikněte na text **Neoptimalizováno** v horní části obrazovky.
7. Vyberte položku **Všechny aplikace**.
8. V seznamu aplikací seřazeném podle abecedy najděte **eRouška**.
9. Vyberte položku **eRouška**.
10. Vyberte možnost **Neoptimalizovat** a potvrďte ji.
11. Postup jste úspěšně dokončili. Vyzkoušejte, jestli můžete fungování eRoušky napomoci provedením některého z dalších popsaných postupů.

Pokud chcete [verzi návodu i s obrázky](https://www.erouska.cz/navody/Xiaomi/5_vyjimka_z_optimaizace_baterie_pro_eRousku.pdf) je nutné mít telefon připojen k internetu.

#### Výjimka z omezení na pozadí pro eRoušku
1. Otevřete **Nastavení** vašeho telefonu.
2. Vyberte položku **Aplikace a oznámení**.
3. Stiskněte text **Zobrazit všechny aplikace**.
4. V seznamu aplikací seřazeném podle abecedy najděte **eRouška**.
5. Vyberte položku **eRouška**.
6. Vyberte položku **Rozšířené** ve spodní části obrazovky.
7. Vyberte položku **Baterie**.
8. Zkontrolujte, že pod textem **Omezení na pozadí** není text **Omezené**.
9. Pokud není, není třeba dalších kroků.
10. Pokud je, vyberte položku **Omezení na pozadí**.
11. Stiskněte text **Odebrat**.
12. Postup jste úspěšně dokončili. Vyzkoušejte, jestli můžete fungování eRoušky napomoci provedením některého z dalších popsaných postupů.

 Pokud chcete [verzi návodu i s obrázk](https://www.erouska.cz/navody/Xiaomi/6_vyjimka_z_omezeni_na_pozadi_pro_eRousku.pdf) je nutné mít telefon připojen k internetu.

#### Chráněný status pro eRoušku
1. Otevřete **Nastavení** vašeho telefonu.
2. Vyberte položku **Pokročilá nastavení** / **Rozšířené nastavení**.
3. Vyberte položku **Správa baterie** nebo **Správce baterie**.
4. Vyberte položku **Chráněné aplikace**.
5. V seznamu aplikací seřazených podle abecedy najděte položku **eRouška**.
6. Nastavte pro aplikaci eRouška hodnotu **Chráněno**.
7. Postup jste úspěšně dokončili. Vyzkoušejte, jestli můžete fungování eRoušky napomoci provedením některého z dalších popsaných postupů.

 Pokud chcete [verzi návodu i s obrázky](https://www.erouska.cz/navody/Xiaomi/7_chraneny_status_pro_eRousku.pdf) je nutné mít telefon připojen k internetu.

#### Ověření způsobu napájení
1. Otevřete **Nastavení** vašeho telefonu.
2. Vyberte položku **Pokročilá nastavení** / **Rozšířené nastavení**.
3. Vyberte položku **Správa baterie** nebo **Správce baterie**.
4. Vyberte položku **Režim**.
5. Nastavte hodnotu **Normální** nebo hodnotu **Výkon**.
6. Postup jste úspěšně dokončili.

Pokud chcete [verzi návodu i s obrázky](https://www.erouska.cz/navody/Xiaomi/8_overeni_zpusobu_napajeni.pdf) je nutné mít telefon připojen k internetu.

Zdroj: [dontkillmyapp.com](https://dontkillmyapp.com/?utm_source=erouska&utm_medium=odkaz&utm_campaign=koronavirus)
