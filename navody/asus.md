### Asus

eRouška běží na pozadí vašeho telefonu, i když je aplikace zavřená nebo je váš telefon zamčený. Některé telefony Asus ale omezují provoz aplikací takto běžících na pozadí, kvůli úspoře baterie.

Provedením kroků níže umožníte eRoušce běžet na pozadí vašeho telefonu déle, a tak zvýšíte její účinnost.

Pokud se vám postup provést nepodaří, nelamte si s tím hlavu. Stačí, pokud eRoušku jednou za pár hodin otevřete.

Pokud chcete [verzi návodu i s obrázky](https://www.erouska.cz/navody/Asus/1_zajisteni_behu_eRousky_na_pozadi.pdf) je nutné mít telefon připojen k internetu. 

#### Zajištění běhu eRoušky na pozadí

1. Stiskněte ikonu **Mobilní správce** (Mobile Manager).
2. Vyberte položku **PowerMaster**.
3. Vyberte položku **Možnosti šetření baterie** (Battery-saving options).
4. Vypněte možnost **Vyčistit v režimu spánku** (Clean up in suspend).
5. Vypněte možnost **Automatický zákaz zapnutí aplikací po startu** (Auto-deny apps from auto starting).
6. Postup jste úspěšně dokončili!


Zdroj: [dontkillmyapp.com](https://dontkillmyapp.com/?utm_source=erouska&utm_medium=odkaz&utm_campaign=koronavirus)
