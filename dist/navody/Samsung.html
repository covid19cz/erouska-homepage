<html><head><meta content="text/html; charset=UTF-8" http-equiv="content-type"><style type="text/css">ol{margin:0;padding:0}table td,table th{padding:0}.c9{-webkit-text-decoration-skip:none;color:#000000;font-weight:400;text-decoration:underline;vertical-align:baseline;text-decoration-skip-ink:none;font-size:26pt;font-family:"Arial";font-style:normal}.c6{padding-top:0pt;padding-bottom:0pt;line-height:1.15;orphans:2;widows:2;text-align:left;height:11pt}.c2{color:#000000;font-weight:400;text-decoration:none;vertical-align:baseline;font-size:11pt;font-family:"Arial";font-style:normal}.c11{padding-top:12pt;padding-bottom:12pt;line-height:1.15;orphans:2;widows:2;text-align:left}.c5{color:#000000;text-decoration:none;vertical-align:baseline;font-size:11pt;font-family:"Arial";font-style:normal}.c1{padding-top:12pt;padding-bottom:12pt;line-height:1.15;orphans:2;widows:2;text-align:justify}.c0{font-size:7pt;font-family:"Times New Roman";font-weight:400}.c3{background-color:#ffffff;max-width:595.4pt;padding:0pt 0pt 0pt 0pt}.c8{margin-left:72pt;text-indent:-18pt}.c7{page-break-after:avoid}.c10{height:11pt}.c4{font-weight:700}.title{padding-top:0pt;color:#000000;font-size:26pt;padding-bottom:3pt;font-family:"Arial";line-height:1.15;page-break-after:avoid;orphans:2;widows:2;text-align:left}.subtitle{padding-top:0pt;color:#666666;font-size:15pt;padding-bottom:16pt;font-family:"Arial";line-height:1.15;page-break-after:avoid;orphans:2;widows:2;text-align:left}li{color:#000000;font-size:11pt;font-family:"Arial"}p{margin:0;color:#000000;font-size:11pt;font-family:"Arial"}h1{padding-top:20pt;color:#000000;font-size:20pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h2{padding-top:18pt;color:#000000;font-size:16pt;padding-bottom:6pt;font-family:"Arial";line-height:1.15;page-break-after:avoid;orphans:2;widows:2;text-align:left}h3{padding-top:16pt;color:#434343;font-size:14pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h4{padding-top:14pt;color:#666666;font-size:12pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h5{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.15;page-break-after:avoid;orphans:2;widows:2;text-align:left}h6{padding-top:12pt;color:#666666;font-size:11pt;padding-bottom:4pt;font-family:"Arial";line-height:1.15;page-break-after:avoid;font-style:italic;orphans:2;widows:2;text-align:left}</style></head><body class="c3"><p class="c1 c7 title" id="h.8qcbbizd02sd"><span>Samsung</span></p><p class="c1"><span>AKTUALIZACE: &Uacute;prava Android Pie od Samsung n&aacute;siln&#283; ukon&#269;uje aplikace a v posledn&iacute; dob&#283; mno&#382;stv&iacute; takov&yacute;ch aplikac&iacute; je&scaron;t&#283; nar&#367;st&aacute;. Ukazuje se, &#382;e funkce </span><span class="c4">Adaptivn&iacute; baterie</span><span>&nbsp;t&eacute;to &uacute;pravy je je&scaron;t&#283; agresivn&#283;j&scaron;&iacute; ne&#382; u klasick&eacute; verze Android. Po t&#345;ech dnech se &#382;&aacute;dn&aacute; z aplikac&iacute;, kterou zrovna nepou&#382;&iacute;v&aacute;te, nerozb&#283;hne na pozad&iacute; (nap&#345;&iacute;klad bud&iacute;k). P&#345;edstavte si tuto situaci &ndash; bud&iacute;k p&#345;es v&iacute;kend a dal&scaron;&iacute; jeden den nepou&#382;ijete a najednou jste zaspali do pr&aacute;ce. D&#367;razn&#283; doporu&#269;ujeme vypnout funkce </span><span class="c4">Adaptivn&iacute; baterie</span><span>&nbsp;a </span><span class="c4">P&#345;epnout nepou&#382;&iacute;van&eacute; aplikace do re&#382;imu sp&aacute;nku (P&#345;ep. nepou&#382;. apl. do r. sp&aacute;nku)</span><span class="c2">; jak na to v&aacute;m porad&iacute;me n&iacute;&#382;e.</span></p><p class="c1"><span class="c2">D&#366;LE&#381;IT&Eacute;: Podle posledn&iacute;ch informac&iacute; je nutn&eacute; toto vypnut&iacute; opakovat po ka&#382;d&eacute; aktualizaci firmware, kdy se v&yacute;&scaron;e zm&iacute;n&#283;n&eacute; funkce automaticky znovu zapnou.</span></p><p class="c1"><span class="c2">Ano, Samsung &ndash; dominantn&iacute; prodejce na Android trhu &ndash; pou&#382;&iacute;v&aacute; jednu z nejnep&#345;&iacute;jemn&#283;j&scaron;&iacute;ch metod pro &uacute;sporu baterie. Tato metoda spo&#269;&iacute;v&aacute; v n&aacute;siln&eacute;m ukon&#269;ov&aacute;n&iacute; aplikac&iacute; na pozad&iacute; a kv&#367;li tomu se z aplikac&iacute; z&aacute;visl&yacute;ch pr&aacute;v&#283; na procesech v pozad&iacute;, jako je t&#345;eba bud&iacute;k, st&aacute;vaj&iacute; aplikace nepou&#382;iteln&eacute;. Do&#269;asn&eacute; &#345;e&scaron;en&iacute; je pops&aacute;no n&iacute;&#382;e.</span></p><p class="c1"><span class="c2">GALAXY S9/S10</span></p><p class="c1"><span class="c2">Optimalizovan&eacute; vyu&#382;it&iacute; baterie je standardn&#283; zapnut&eacute;. V n&#283;kter&yacute;ch nep&#345;&iacute;li&scaron; jasn&yacute;ch p&#345;&iacute;padech (aktualizace aplikace nebo opera&#269;n&iacute;ho syst&eacute;mu?) se nastaven&iacute; vrac&iacute; do toho tov&aacute;rn&iacute;ho, co&#382; v&aacute;s nut&iacute; se ke zm&#283;n&#283; nastaven&iacute; neust&aacute;le vracet a ru&#269;n&#283; tuto funkci vyp&iacute;nat. N&iacute;&#382;e najdete popis proveden&iacute; t&eacute;to zm&#283;ny pro Galaxy S10. Budeme r&aacute;di, kdy&#382; n&aacute;m d&aacute;te v&#283;d&#283;t, zda stejn&yacute; postup funguje pro S9 nebo dal&scaron;&iacute; modely. D&#283;kujeme!</span></p><p class="c1"><span class="c2">&nbsp;</span></p><p class="c1"><span class="c5 c4">Aplikace v re&#382;imu sp&aacute;nku</span></p><p class="c1"><span class="c2">Menu aplikac&iacute; v re&#382;imu sp&aacute;nku je v&yacute;choz&iacute;m bodem pro boj se Samsung a jeho politikou n&aacute;siln&eacute;ho ukon&#269;ov&aacute;n&iacute; aplikac&iacute;. Abyste tomuto ukon&#269;ov&aacute;n&iacute; zamezili, sta&#269;&iacute; pozorn&#283; sledovat n&aacute;sleduj&iacute;c&iacute; instrukce.</span></p><p class="c1"><span class="c2">Pot&#345;ebujeme:</span></p><p class="c1 c8"><span>&middot;</span><span class="c0">&nbsp; &nbsp; &nbsp; &nbsp; &nbsp;</span><span>vypnout funkci </span><span class="c4 c5">P&#345;epnout nepou&#382;&iacute;van&eacute; aplikace do re&#382;imu sp&aacute;nku</span></p><p class="c1 c8"><span>&middot;</span><span class="c0">&nbsp; &nbsp; &nbsp; &nbsp; &nbsp;</span><span>vypnout funkci </span><span class="c5 c4">Automaticky odpojit nepou&#382;&iacute;van&eacute; aplikace</span></p><p class="c1 c8"><span>&middot;</span><span class="c0">&nbsp; &nbsp; &nbsp; &nbsp; &nbsp;</span><span class="c2">odstranit va&scaron;i aplikaci ze seznamu aplikac&iacute; v re&#382;imu sp&aacute;nku</span></p><p class="c1 c8"><span>&middot;</span><span class="c0">&nbsp; &nbsp; &nbsp; &nbsp; &nbsp;</span><span class="c2">vypnout omezen&iacute; pozad&iacute; pro va&scaron;i aplikaci</span></p><p class="c11"><span class="c2">&nbsp;</span></p><p class="c1"><span class="c2">1. Nastaven&iacute; telefonu &rarr; P&eacute;&#269;e o za&#345;&iacute;zen&iacute;</span></p><p class="c1"><span class="c2">2. Tapn&#283;te na Baterie</span></p><p class="c1"><span class="c2">3. T&#345;i te&#269;ky v prav&eacute;m horn&iacute;m rohu &rarr; Nastaven&iacute;</span></p><p class="c1"><span class="c2">4. Vypn&#283;te v&scaron;echna p&#345;ep&iacute;nac&iacute; tla&#269;&iacute;tka (krom&#283; Notifikac&iacute;)</span></p><p class="c1"><span class="c2">5. Tapn&#283;te na Aplikace v re&#382;imu sp&aacute;nku</span></p><p class="c1"><span class="c2">6. Aktivujte v&scaron;echny aplikace tapnut&iacute;m na odpadkov&yacute; ko&scaron; vpravo naho&#345;e</span></p><p class="c1"><span class="c2">&nbsp;</span></p><p class="c1"><span>UPOZORN&#282;N&Iacute;: Ujist&#283;te se, &#382;e </span><span class="c4">P&#345;epnout nepou&#382;&iacute;van&eacute; aplikace do re&#382;imu sp&aacute;nku (P&#345;ep. nepou&#382;. apl. do r. sp&aacute;nku) </span><span>a </span><span class="c4">Automaticky odpojit nepou&#382;&iacute;van&eacute; aplikace</span><span class="c2">&nbsp;jsou opravdu vypnut&eacute;. V opa&#269;n&eacute;m p&#345;&iacute;pad&#283; Samsung aplikace po p&aacute;r dnech (standardn&#283; po t&#345;ech) znovu usp&iacute; &ndash; i p&#345;esto, &#382;e jste je ru&#269;n&#283; aktivovali.</span></p><p class="c1"><span class="c2">&nbsp;</span></p><p class="c1"><span class="c2">GALAXY S8 (j6ltedx) A STAR&Scaron;&Iacute;</span></p><p class="c1"><span>Uveden&iacute; vlajkov&eacute; lodi Samsung &ndash; Galaxy S8 &ndash; na trh znamenalo i uveden&iacute; </span><span class="c4">App power monitoru</span><span class="c2">, zna&#269;n&#283; defektn&iacute;ho pokusu o prodlou&#382;en&iacute; &#382;ivotnosti va&scaron;&iacute; baterie.</span></p><p class="c1"><span>Aby va&scaron;e aplikace fungovaly spr&aacute;vn&#283;, explicitn&#283; je z </span><span class="c4">App power monitoru</span><span class="c2">&nbsp;odstra&#328;te.</span></p><p class="c1"><span class="c2">Jak na to:</span></p><p class="c1"><span>Otev&#345;ete Nastaven&iacute; &rarr; pokra&#269;ujte do P&eacute;&#269;e o za&#345;&iacute;zen&iacute; &rarr; Baterie; v horn&iacute; &#269;&aacute;sti uvid&iacute;te seznam nejpou&#382;&iacute;van&#283;j&scaron;&iacute;ch aplikac&iacute;. Spravovat aplikace lze jednu po druh&eacute; nebo skupinov&#283;; pot&eacute; tapn&#283;te na velk&eacute; </span><span class="c4">Save power</span><span>&nbsp;tla&#269;&iacute;tko. Aplikace v re&#382;imu sp&aacute;nku se objev&iacute; v Aplikac&iacute;ch v re&#382;imu sp&aacute;nku na konci seznamu (tapn&#283;te pro rozbalen&iacute; seznamu). Pokud budete scrollovat d&aacute;l &ndash; a&#382; na &uacute;pln&yacute; konec seznamu &ndash; najdete </span><span class="c4">Nemonitorovan&eacute; aplikace</span><span>. Tyto aplikace chcete explicitn&#283; dostat z dosahu </span><span class="c4">App power monitoru</span><span class="c2">.</span></p><p class="c1"><span>Uvnit&#345; menu </span><span class="c4">Nemonitorovan&yacute;ch aplikac&iacute;</span><span>&nbsp;tapn&#283;te na t&#345;i te&#269;ky; tak p&#345;id&aacute;te nebo odstran&iacute;te aplikaci ze seznamu. Nebo m&#367;&#382;ete </span><span class="c4">App power monitor</span><span class="c2">&nbsp;prost&#283; kompletn&#283; vypnout, proto&#382;e na &#382;ivotnost baterie m&aacute; velmi mal&yacute; (a&#382; &#382;&aacute;dn&yacute;) vliv a jeho jedin&yacute;m posl&aacute;n&iacute;m je zt&#283;&#382;ovat norm&aacute;ln&iacute; fungov&aacute;n&iacute; va&scaron;eho Galaxy telefonu.</span></p><p class="c1"><span class="c2">Je krajn&#283; nep&#345;im&#283;&#345;en&eacute;, a v n&#283;kter&yacute;ch p&#345;&iacute;padech dokonce zav&aacute;d&#283;j&iacute;c&iacute;, pou&#382;&iacute;vat prvky zastra&scaron;ov&aacute;n&iacute; k vytvo&#345;en&iacute; iluze z&aacute;vislosti telefonu na software Samsung, kdy&#382; ostatn&iacute; p&#345;&iacute;stroje s Android technologi&iacute; se bez podobn&eacute;ho software obejdou a funguj&iacute; bez n&#283;j dob&#345;e.</span></p><p class="c1 c10"><span class="c2"></span></p><p class="c1"><span class="c2">PRO OSTATN&Iacute; SAMSUNG TELEFONY M&#366;&#381;E N&Aacute;VOD VYPADAT N&#282;JAK TAKTO:</span></p><p class="c1"><span class="c2">Nastaven&iacute; telefonu &rarr; Aplikace &rarr; t&#345;i te&#269;ky v prav&eacute;m horn&iacute;m rohu &rarr; Speci&aacute;ln&iacute; p&#345;&iacute;stup &rarr; Optimalizovat vyu&#382;it&iacute; baterie &rarr; na tomto seznamu najd&#283;te aplikaci, kterou pot&#345;ebujete a ujist&#283;te se, &#382;e nen&iacute; vybran&aacute;.</span></p><p class="c1"><span>Pozn&aacute;mka: Pokud povol&iacute;te </span><span class="c4">Edge Lighting</span><span>&nbsp;pro va&scaron;e aplikace, pak nebude tato aplikace schopn&aacute; tzv. probudit v&aacute;&scaron; displej. Aby se probuzen&iacute; povedlo, odstra&#328;te aplikaci ze seznamu </span><span class="c4">Edge Lighting</span><span class="c2">.</span></p><p class="c6"><span class="c2"></span></p></body></html>